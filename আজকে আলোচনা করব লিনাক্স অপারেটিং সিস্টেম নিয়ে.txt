আজকে আলোচনা করব লিনাক্স অপারেটিং সিস্টেম নিয়ে।

What Is #Linux.? 

লিনাক্স অপারেটিং সিস্টেমের বিশেষত্ব  যা অন্যগুলোর থেকে আলাদা
লিনাক্স অপারেটিং সিস্টেমের কোন বিশেষত্ব নেই, কেননা এ নামে কোন অপারেটিং সিস্টেম নেই। গনু (#GNU) অপারেটিং সিস্টেম লিনাক্স কে কার্নেল হিসেবে ব্যবহার করে, তাই গনু/লিনাক্স অপারেটিং সিস্টেম বলা হয়।

হার্ডওয়্যার এবং অপারেটিং সিস্টেমের সাথে যোগাযোগ স্থাপন করে কার্নেল, একে অপারেটিং সিস্টেমের চালিকা শক্তি বলা যেতে পারে, কিন্তু অপারেটিং সিস্টেম বলা সম্পূর্ণ ভুল।

গনু/লিনাক্স #অপারেটিং সিস্টেমের উদ্দেশ্য হল ব্যবহারকারীদের ইন্টারনেট দুনিয়ায় নিরাপত্তা এবং তাদের স্বাধীনতা নিশ্চিত করা। যেমন ধরুন ইচ্ছে করলেই আপনি #উইন্ডোজের কোন সফটওয়্যারের কোনরূপ পরিবর্তন বা পরিবর্ধন করতে পারবেন না, এসব তো দূরের কথা আপনি উইন্ডোজ সফটওয়্যারের #সোর্সকোড পর্যন্ত দেখতে পারবেন না। আপনি শুধু তা ব্যবহার করতে পারবেন, অন্ধের মত প্রস্তুতকারকদের বিশ্বাস করে। ওই প্রোগ্রামটি আসলে কি করছে তাও আপনি জানতে পরছেন না, ধরুন আপনি কোন #প্রোগ্রাম ডাউনলোড করলেন যেটা আপনার কম্পিউটারকে নিরাপত্তা দেবে, কার্যত ওটা আপনার অজান্তে আপনি যা টাইপ করছেন বা কোন সাইটে লগইন করছেন তা তার প্রস্তুতকারকের কাছে পাঠিয়ে দিচ্ছে। এমনটা হতেই পারে কেননা প্রোগ্রামটাতে কি নির্দেশনা দেওয়া আছে তা আপনি দেখতে পাচ্ছেন না। এজন্যই প্রায়ই উইন্ডোজে "ভাইরাসের আক্রমণ” কথাটি শোনা যায়।
আর গনু/লিনাক্সের মূলনীতি হল "সার্বজনীন #উন্মুক্ত সোর্সকোড”, আপনি ইচ্ছে করলে তা পরিবর্তন, পরিবর্ধন, এবং বিতরণও করতে পারবেন।

যেহেতু এটার সোর্সকোড উন্মুক্ত তাই কেউ পরিশ্রম করে লিনাক্স নির্ভর অপারেটিং সিস্টেমের জন্য ভাইরাস প্রোগ্রাম লেখার চেষ্টা করেনা।
রমরমা ভাইরাস-অ্যান্টিভাইরাসের খেলা হল দুই দল দক্ষ প্রোগ্রামারদের। কিন্তু এতে কাদের ক্ষতি হয়??
গনু/লিনাক্সে আপনি এই সমস্যা থেকে অনেকটাই মুক্ত।
গনু/লিনাক্সের অসংখ্য ডিস্টো রয়েছে, দেবীয়ান, কালী লিনাক্স, উবুন্টু, #লিনাক্স মিন্ট, উপেন স্যুস, ফেদোরা, আর্চ লিনাক্স, মানজারো লিনাক্স ইত্যাদি। আপনি ইচ্ছে করলে নিজের জন্য বানাতে এবং বিতরণ করতেও পারবেন। উইন্ডোজে যা আপনার কল্পনারও অতীত!

একটি গুরুত্বপূর্ণ কথা বলতেই ভুলে গেছি! গনু/লিনাক্স সম্পূর্ণ "বিনামূল্যে” পাবেন, আপনার টাকা থাকলে কিছু অনুদান দিতে পারেন, কিন্তু টাকা দিয়ে কিনে ব্যবহার করতে হবে না।
লিনাক্সের টাকা খরচ করে সাহায্য নিতে হয় এমন ডিস্ট্রোও রয়েছে যেমন "রেড হ্যাট লিনাক্স”।
চলুন এবার দেখা যাক গনু/লিনাক্স(GNU/Linux) অপারেটিং সিস্টেমে কি আছে আর কি নেই,
যা আছে(আলাদা করে ইন্স্টল দেয়া লাগে না):
১। ড্রাইভার প্যাকেজ (আপনার পিসির জন্য যেটা সাপোর্টেড)

২। সি কম্পাইলার (জিসিসি)
৩। অডিও টুলস
৪। নেট ব্রাউজার
৫। ভিডিও প্লেয়ার
৬। আনজিপ/আনরার টুলস
৭। ডিস্ক/পেনড্রাইভ বার্নার
৮। লিব্রে অফিস টুলস
৯। শক্তিশালি টার্মিনাল (BASH)
১০। সফ্টয়্যার ম্যানেজার (এন্ড্রয়েডে যেমন প্লে-স্টোর থাকে)
১১। পিডিএফ/ডকুমেন্ট রিডার

আর যা যা নেই,
১। ভাইরাস

২। শর্টকাট সমস্যা

৩। হ্যাক হবার ভয়

এসব গনু/লিনাক্স এ থাকে না।
হয়তো প্রশ্ন করতে পারেন, এত ভাল-অত ভালো, তাহলে ব্যবহারকারী কম কেন?
ব্যপারটি হল প্রচার ,
যেহেতু এটা সম্পূর্ণ ফ্রী , ডেভেলাপার রা বিনা পারিশ্রমিকে তৈরী করে, বিজ্ঞাপণের খরচ কে দেবে?
আর বলতে পারেন সস্তার তিন অবস্থা.....
উত্তর হল, এটা আপনার ভুল ধারণা।এখানে যারা কাজ করেন তারা সবাই মুক্ত চিন্তায় কাজ করেন এবং অনেক দক্ষ লোক কাজ করেন | তবে বর্তমানে অনেক কোম্পানি নির্ভর লিনাক্স অপারেটিং সিস্টেম ও দেখা  যাচ্ছে। 

ধন্যবাদ

