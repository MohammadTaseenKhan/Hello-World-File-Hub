404 কী, কেন আসে?

ইন্টারনেট ব্যবহারকারী কমবেশি সবাই '404 error' শব্দটির সঙ্গে পরিচিত। কম্পিউটার, ল্যাপটপ এমনকি ফোনে এ বার্তা একবারও দেখেননি এমন মানুষ পাওয়া কঠিন।

সাধারণত ইন্টারনেটে থাকা কোনো তথ্য যখন নির্দিষ্ট ঠিকানায় থাকে তখন সেই তথ্য বা ফাইলটি হাইপারলিংক হিসেবে থাকে। কোনো কারণে যদি ওই তথ্য মুছে যায় বা স্থানান্তর করে ফেলা হয়, তখন এই মেসেজটি দেখা যায়। 404 হলো একটি HTTP বা  Hyper Text Transfer Protocol-এর ‘প্রতিক্রিয়া সংখ্যা’।

১৯৮৯ সালে টিম বার্নাস লি ওয়ার্ল্ড ওয়াইড ওয়েব আবিষ্কার করার আগে ছোট পরিসরের কম্পিউটার নেটওয়ার্ক-এর হাইপারলিংকে থাকা তথ্য হালনাগাদ করতেন। কিন্তু ওয়েবে সারা বিশ্বের সব তথ্য হালনাগাদ রাখাটা বেশ কষ্টসাধ্য হয়ে দাঁড়ায়। যার ফলে কোনো তথ্য মুছে ফেললে বা সরিয়ে নিলে তা খুঁজে পাওয়াটা অসাধ্য হয়ে ওঠে।

কীভাবে এলো 404 সংখ্যাটি?

HTTP-এর প্রতিক্রিয়া সংখ্যা হিসেবে 404-এর মতো আরও প্রায় ডজনখানেক সংখ্যা রয়েছে। হাইপারলিংকে ঢুকলে নেটওয়ার্কে তাদের প্রতিক্রিয়াকে বিভিন্ন সংখ্যায় প্রকাশ করে। এক থেকে পাঁচ (যেমন ১০১, ৫২০) পর্যন্ত সংখ্যা দিয়ে শুরু বিভিন্ন প্রতিক্রিয়া সংখ্যা রয়েছে।

১ দিয়ে শুরু হওয়া সংখ্যাগুলো হাইপারলিংকের তথ্য

২ হাইপারলিংকের সফলতা

৩ হাইপারলিংকের ফেরত যাওয়া

৪ হাইপারলিংকের ত্রুটি

৫ দিয়ে শুরু হওয়া সংখ্যাগুলো হাইপারলিংকের সার্ভারের ত্রুটি নির্দেশ করে। এর বাইরেও কম প্রচলিত কিছু প্রতিক্রিয়া সংখ্যা রয়েছে।

কেন এ ধরনের ঘটনা ঘটে?

আসুন আমরা জেনে নিই কেন নেটওয়ার্ক থেকে এ ধরনের মেসেজ আসে।

ভুল ঠিকানায় নক করলে:

ইন্টারনেটে যখন আমরা ভুল ঠিকানায়, ভুল ওয়েব অ্যাড্রেস বা ভুল ইউআরএল দিয়ে সার্চ করি তখন সার্ভার আমাদের এ ধরনের মেসেজ দেয়। যেমন ধরুন, আপনি যদি নিশানকে খুঁজতে গিয়ে নিশাতের বাসায় নক করেন, তাহলে এমন বার্তা পাবেন।

ওয়েব পেজ সরিয়ে ফেলা হলে:

অনেক সময় দেখা যায়, ওয়েবসাইট কর্তৃপক্ষ কাঙ্ক্ষিত পেজটি বা পুরো ওয়েবসাইটটি সরিয়ে ফেলতে পারে। পরে তারা নতুন লিঙ্কটি আর রিডিরেক্ট করে না। কিংবা ওয়েবসাইটের ডেভেলপমেন্টের জন্য কোনো কাজ করে, সে ক্ষেত্রে আপনি এ ধরনের মেসেজ পাবেন। যেমন ধরুন, সময় টিভির অনলাইন তাদের ওয়েব পেজটি ডেভেলপমেন্টের জন্য কাজ করছে, তখন যদি আপনি ওয়েবসাইটে গিয়ে কোনো নিউজ করেন কিংবা নিউজ পড়তে যান, তখন 404 Not Found আসতে পারে।

সরকার নিয়ন্ত্রণ আরোপ করলে:

কোনো কারণে যদি সরকার বা টেলিকমিউনিকেশন নিয়ন্ত্রক কর্তৃপক্ষ ওয়েব পেজ বা সাইটটি ব্লক করে দিয়ে থাকে, তাহলে এমন তথ্য আসতে পারে। যেমন, বাংলাদেশে অনেক পর্নো সাইট নিষিদ্ধ। সেসব সাইটে ঢুকতে গেলে এ ধরনের বার্তা আসে।

ওয়ার্ডপ্রেসে নতুন কোনো প্লাগইন ইনস্টল করলে:

যারা নতুন প্লাগইন ইনস্টলের জন্য ওয়ার্ডপ্রেসের সার্চ ইঞ্জিন ব্যবহার করে সার্চ করেন, তারা যদি সরাসরি প্লাগইন ইনস্টল করেন, তখন তাদের প্রায় সময় প্লাগইন ওয়ার্ডপ্রেসের সঙ্গে মিল থাকে না বিধায় এই বার্তা আসে। তা ছাড়া অনেক সময় আপলোড করে ইনস্টল করার সময় প্লাগইনে বাগ থাকার কারণেও এ সমস্যা দেখা যায়।

এ অবস্থায় কী করা যেতে পারে:

প্রায় সময় 404 নট ফাউন্ড এলে আমরা বুঝি না কী করতে হবে। এ অবস্থায় কিছু করণীয় সম্পর্কে আমরা নিচে আলোকপাত করছি।

ট্রাই এগেইন:

404 নট ফাউন্ড দেখালে প্রাথমিক কাজ হতে পারে রিট্রাই করা। কিংবা কিবোর্ডের এফ৫ প্রেস করে রিফ্রেশ করে নিতে পারেন। অনেক সময় সঠিক অ্যাড্রেস দেয়ার পরও ইন্টারনাল এররের কারণে এমন সমস্যা হতে পারে।

রিচেক করুন:

অনকে সময় আমরা ভুল ইউআরএল দিয়ে থাকি। তখনো এমন হয়। তাই আপনার দেয়া ইউআরএল ঠিক আছে কি না, রিচেক করুন।

কুকিস অথবা ক্যাশে ক্লিয়ার করে:

অনেক সময় কোনো একটা সাইট ফোনের ব্রাউজারে এলেও কম্পিউটারে আসে না। আবার মোবাইলে এলে কম্পিউটারে আসে না। সে ক্ষেত্রে ভালো বুদ্ধি হলো কুকিস বা ক্যাশে ক্লিয়ার করা।

আপনার ব্রাউজারের সেটিংসে গিয়ে প্রাইভেসি অ্যান্ড সিকিউরিটি অপশনে গিয়ে দেখবেন ক্লিয়ার ব্রাউজিং ডেটা নামে একটি ঘর আছে, সেখানে গিয়ে ক্লিয়ার হিস্ট্রি, কুকিস, ক্যাশে-তে ক্লিক করলে কাজ হতে পা
